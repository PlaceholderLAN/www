# Spørsmål og Svar

* **Q:** Når foregår arrangementet?<br>
  **A:** Dørene åpner *12:00 27. mars*, og alle må være ute til *16:00 31. mars*.

* **Q:** Hvor foregår arrangementet?<br>
  **A:** På [Høyvang Samfunnshus](https://maps.app.goo.gl/aAfytFrVm4kqSrLd7), kun 10 minutter kjøring fra Vikingskipet i Hamar.

* **Q:** Hvor mange deltakere har dere plass til?<br>
  **A:** Vi har plass till 100 deltakere, inkludert crew.

* **Q:** Hva koster billetten?<br>
  **A:** Hver billett koster 499 kr pluss omkostninger på 4% fra billettleverandør.

* **Q:** Hvor kjøper jeg billett?<br>
  **A:** Trykk på "Kjøp billett"-knappen øverst på denne siden :)

* **Q:** Hvor mye plass får hver deltaker?<br>
  **A:** Vi ønsker i utgangspunktet å gi hver deltaker *120 x 80 cm*, men hvis vi blir veldig mange blir dette juster til *100 x 80 cm* eller *80 x 80 cm*. Det vil i så fall annonseres tydelig.

* **Q:** Hva mye båndbredde får vi?<br>
  **A:** Hver deltaker får 1 Gbps, og til sammen har vi 10 Gbps fiber på deling fra Eidsiva.

* **Q:** Må jeg ha med egen nettverkskabel / hvor lang nettverkskabel må jeg ha med?
  **A:** Ja, du må ha med egen kabel. For å være sikker på at den når frem til nermeste switch bør den være minst *7 meter* lang.

* **Q:** Kan jeg ha med egen stol?<br>
  **A:** Ja, men da **må** du også ha med [underlag for stolen fra f.eks. IKEA](https://www.ikea.com/no/no/p/annasen-gulvbeskytter-70280907/). Dette er et krav fra utleier av lokalet.

* **Q:** Kan jeg ha med kjøleskap / mikrobølgeovn / vannkoker / brødrister / varmeovn / eller lignende?<br>
  **A:** Nei! Ingen hvitevarer eller andre apparater som trekke mye strøm utenom datamaskiner og tilhørende utstyr.

* **Q:** Kan jeg ha med høyttalere / stereoanlegg?<br>
  **A:** Så lenge du har plass oppå bordet må du gjerne ha med høyttalere, men hvis noen synes det blir mye støy må du være forberedt på å måtte dempe volumet. Vi anbefaler å uansett ha med headset i tillegg.

* **Q:** Kan jeg ha med skjermstativ / mikrofonstativ / eller lignende som skrus fast i bordplaten?<br>
  **A:** Ja, så lenge du legger noe mellom bordplaten og klemma slik at det ikke blir merker i bordet.

* **Q:** Er det toaletter i lokalet?<br>
  **A:** Ja, det er flere toaletter i begge etasjene vi benytter. Handicap-toalett er i 2. etasje, og det er rullestolheis opp dit.

* **Q:** Er det mulighet å dusje i lokalet?<br>
  **A:** Nei. Vi har dessverre ikke tilgang på dusj. Det jobbes med ordning rundt dette.

* **Q:** Er det mulighet for matlaging i lokalet?<br>
  **A:** Ja, vi disponerer en liten kafeteria med kjøkken. Her vil det være mulig å bruke mikrobølgeovner og vannkokere, men vi skal **ikke** forsyne oss av glass, fat, skåler, eller bestikk som tilhører kafeteriaen.
